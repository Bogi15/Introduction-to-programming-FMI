# УП практикум 11.10.2024 - Седмица 02

## Уводни задачи:

**Задача 1.** Отпечатайте на конзолата дали едно число е четно. Нека в мейна има точно един ред код, след като прочетете числото.

**Задача 2.** Напишете програма, която приема 2 цели числа и отпечатва по-голямото от тях. Задачата да се реши с if и с тернарен оператор.

**Задача 3.** Да се напише програма, която чете от конзолата символ, и отпечатва на екрана ASCII кода на символа, ако е валиднo римскo число, и -1 - ако не е.

**Задача 4.** Напишете програма,която проверява дали въведена от потребителя година е високосна. Проверете сами кои години се считат за високосни.

**Задача 5.** От конзолата се въвеждат ден от седмицата под формата на цяло число от 1 до 7 (1 - Monday, 2 - Tuesday , и т.н.). Нека на конзолата се изведе кой ден от седмицата е това число с думи. (Погрижете се и за невалидни входни данни)

## Задачи за практикум:

**Задача 6.** На конзолата се въвежда цяло число. Проверете дали числото е положително. В случай, че е положително - да се отпечата 1, ако е четно, и 0, ако е нечетно. В случай, че е отрицателно - да се отпечата 1, ако числото е по-малко от -5, и 0 в противен случай.

**Задача 7.** По подадени x1, y1, x2, y2, x и y, където x1, y1 са координатите на горния ляв ъгъл на правоъгълник, а x2, y2 на долния десен, проверете дали точката (x,y) се намира вътре в правоъгълника.

**Задача 8.** Ще казваме, че поредица от числа е трион, ако всяко число в нея е едновременно по-голямо или равно от двата си съседа или пък едновременно по-малко или равно от тях. За първия и последния елемент имаме само по един съсед. Напишете програма, която въвежда от стандартния 5 на брой цели числа. Да се изведе на стандартния изход "yes", ако въведената поредица е трион, или "no", в противен случай.

**Задача 9.** Напишете програма, която проверява дали дадено 4-цифрено число е палиндром.

```
Вход: 1221
Изход: 1
```

```
Вход: 1234
Изход: 0
```

**Задача 10.** От конзолата се въвеждат целите числата a,b и c. Сортирайте ги във възходящ ред.

**Задача 11.** Да се напише програма, която при подадени радиус r и двумерна точка (х, у) проверява дали точката се намира вътре/извън или по контура на окръжност с център (0,0).

**Задача 12.** Създайте калкулатор, поддържащ операциите +, -, *, / на две реални числа. От конзолата се прочита число, операция и второ число и се извежда резултатът.

**Задача 13.** Да се състави програма, чрез която се въвежда 4-цифренo естествено число от интервала [1000.. 9999]. От това число се формират 2 нови 2-цифрени числа. Първото число се формира от 1-та и 4-та цифра на въведеното число. Второто число се формира от 2-рa - 3-та цифра на въведеното число.На екрана да се изведе дали 1-то ново число e по-малко <, равно = или по-голямо от 2-то число.

```
Пример:
Вход: 3332 | Изход: less (32<33)
Вход: 1144 | Изход: equal (14=14)
```

## Задачи за шампиони:

**Задача 14.** От конзолата се чете число в интервала [0, ..., 12]. Ако числото е четно, програмата принтира всички четни числа по-големи или равни на числото, намиращи се в интервала. Ако е нечетно, принтираме всички по-големи или равни нечетни числа. (Опитайте се да направите кода максимално четим)

**Задача 15.** Да се напише програма, която получава 5 латински букви. Първите две от тях са главни и образуват множеството A, където A съдържа всички букви между въпросните две букви, включително самите тях. Вторите две букви са малки и образуват множеството B, където B съдържа всички букви между тях, включително самите тях.

Четем 5-та буква (case insensitive). Да се изведе:
-Дали 5-тата буква принадлежи на обединението на A и B.
-Дали 5-тата буква принадлежи на сечението на A и B.
-Дали 5-тата буква принадлежи на разликата на A с B.
-Без да използвате допълнителни проверки (освен резултатите от предните три условия) определете дали 5-тата буква принадлежи само и единствено в някое от множествата A или B.

